#-*- mode: mandoku-view; -*-
#+DATE: 2015-08-30 20:08:14.976039
#+TITLE: 佛說彌勒下生經
#+PROPERTY: CBETA_ID T14n0453
#+PROPERTY: ID KR6i0032
#+PROPERTY: SOURCE Taisho Tripitaka Vol. 14, No. 453
#+PROPERTY: VOL 14
#+PROPERTY: BASEEDITION T
#+PROPERTY: WITNESS T@SONG
#+PROPERTY: LASTPB <pb:KR6i0032_T_001-0421a> 
#+PROPERTY: JUAN 1
¶
No. 453 [Nos. 454, 455]¶
觀彌勒菩薩下生經¶
¶
西晉月氏三藏竺法護譯護譯¶

聞如是：

一時佛在舍衛國祇樹給孤獨園，¶
與大比丘眾千五百人俱。

爾時，阿難偏袒¶
右臂，右膝著地，白世尊言：「如來玄鑒，無事¶
不察，當來、過去、現在三世，皆悉明了；過去諸¶
佛姓字、名號，弟子、菩薩、翼從多少，皆悉知之；¶
一劫、百劫、若無數劫，皆悉觀察，亦復知；¶
國王、大臣、人民姓字悉能分別；如今現在國¶
界若干亦復明了。將來久遠彌勒出現，至真、¶
等正覺，欲聞其變，弟子、翼從，佛境豐樂，為¶
經幾時？」

佛告阿難：「汝還就坐，聽我所說¶
彌勒出現國土豐樂、弟子多少。善思念之，執¶
在心懷。」

是時，阿難從佛受教，即還就坐。

爾¶
時，世尊告阿難曰：「將來久遠於此國界¶
當有城郭名曰雞頭，東西十二由旬，南北¶
七由旬，土地豐熟，人民熾盛，街巷成行。爾時，¶
城中有龍王名曰水光，夜雨香澤，晝則清¶
和。是時，翅頭城中有羅剎鬼名曰葉華，所¶
行順法不違正教，每何人民寢寐之後，¶
除去穢惡諸不淨者；又以香汁而灑其地，¶
極為香淨。

「阿難當爾之時閻浮提地東西¶
南北十萬由旬，諸山河石壁皆自消滅，四大¶
海水各據一方。時閻浮地極為平整，如¶
鏡清明。舉閻浮地內穀食豐賤，人民熾盛，¶
多諸珍寶。諸村聚落，鷄鳴相接。是時，弊
<pb:KR6i0032_T_001-0421b>¶
華果樹枯竭，穢惡亦自消滅；其餘甘美果樹、¶
香氣殊好者皆生于地。

「爾時，時氣和適四時¶
順節，人身之中無有百八之患：貪欲、瞋恚、¶
愚癡、不大慇懃。人心均平，皆同一意，相見歡¶
悅，善言相向。言辭一類無有差別，如彼欝單越¶
人而無有異。是時，閻浮地內人民大¶
小皆同一響無有若干差別異也。彼時，男¶
女之類意欲大小便時地自然開，事訖之後¶
地復還合。

「爾時，閻浮地內自然生粳米，亦¶
無皮裹，極為香美，食無患苦。所謂金、銀、珍¶
寶、車[(王*巨)/木]、馬瑙、真珠、虎珀，各散在地，無人省錄。¶
是時，人民手執此寶，自相謂言：『昔者之人由¶
此寶故更相傷害，繫閉在獄受無數苦¶
惱；如今此寶與瓦石同流，無人守護。』

「爾¶
時，法王出現，名曰儴佉。正法治化，七寶¶
成就。所謂七寶者，金輪寶、象寶、馬寶、珠寶、玉¶
女寶、典兵寶、守藏寶，是謂七寶。鎮此閻¶
浮地內，不以刀杖自然靡伏。如今，阿難！四¶
珍之藏：乾陀越國伊羅鉢寶藏，多諸珍寶¶
異物不可稱計；第二彌提羅國般綢大¶
藏，亦多珍寶；第三須賴吒大國有大寶藏，¶
亦多珍寶；第四波羅[木*奈]蠰佉大寶藏，¶
亦多諸珍寶不可稱計。此四大藏自然應現，¶
諸守藏人各來白王：『唯願大王以此寶藏之¶
物惠施貧窮。』爾時，蠰佉大王得此寶已，亦¶
復不省錄之，竟無財物之想。時閻浮地¶
內，自然樹上生衣，極細柔軟，人取著之，如¶
今優單越人自然樹上生衣，而無有異。

「爾¶
時，彼王有大臣名曰修梵摩，是王少小同好，
<pb:KR6i0032_T_001-0421c>¶
王甚愛敬；又且顏貌端正，不長、不短，不肥、不¶
瘦，不白、不黑，不老、不少。是時，修梵摩有妻¶
名梵摩越，玉女中最極殊妙，如天帝¶
妃——口作優鉢羅華香，身作栴檀香；諸婦人¶
八十四態永無復有，亦無疾病亂想之念。

「爾¶
時，彌勒菩薩於兜率天，觀察父母不老不¶
少，便降神下應從右脇生，如我今日右脇¶
生無異，彌勒菩薩亦復如是。兜率諸天各¶
各唱令：『彌勒菩薩已降神生。』

「是時，修梵摩¶
即與子立字，名曰彌勒。彌勒菩薩有三十¶
二相、八十種好莊嚴其身，身黃金色。爾時，人¶
壽極長，無有諸患，皆壽八萬四千歲。女人¶
五百歲然後出嫡。

「爾時，彌勒在家未經¶
幾時，便當出家學道。爾時，去翅頭城不¶
遠有道樹名曰龍花，高一由旬，廣五百步。¶
時彌勒菩薩坐彼樹下成無上道果。

「當其¶
夜半彌勒出家，即其夜分成無上道。應時¶
三千大千剎土六反震動，地神各各而相告¶
曰：『今彌勒已成佛道其聲。』轉至聞四天王宮：『彌¶
勒已成佛道。』轉聞徹於三十三天、燄摩天、¶
兜率陀天、化樂天、他化化自在天，乃至¶
梵天：『彌勒已成佛道。』

「爾時，魔王名大¶
將，以法治化。聞如來名音響之聲，歡喜踊躍¶
不能自勝，七日七夜不眠不寐。是時，魔王¶
將欲界無數人天至彌勒佛所恭敬禮拜。
<pb:KR6i0032_T_001-0422a>¶

「彌勒聖尊與諸人天漸漸說法微妙之論，¶
所謂論者，施論、戒論、生天之論，欲不淨想、出¶
要為妙。爾時，彌勒見諸人民已發心歡喜，¶
諸佛世尊常所說法，苦、集、盡、道，與諸天¶
人廣分別其義。爾時，座上八萬四千天子，諸¶
塵垢盡，得法眼淨。

「爾時，大將魔王告彼界人¶
民之類曰：『汝等速出家。所以然者？彌勒今¶
日已度彼岸，亦當度汝等使至彼岸。』

「爾時，¶
翅頭城中有一長者名曰善財，聞魔王教令，¶
又聞佛音響，將八萬四千眾至彌勒佛所，¶
頭面禮足，在一面坐。¶

「爾時，彌勒漸為說法微妙之論，所謂論者，¶
施論、戒論、生天之論，欲不淨想、出要為妙。爾¶
時，彌勒見諸人民心開意解，如諸佛世尊常¶
所說法，苦、習、盡、道，與諸天人廣分別¶
其義。爾時，座上八萬四千人諸塵垢盡，得法¶
眼淨。是時，善財與八萬四千人等即前白¶
佛，求索出家，善修梵行，盡成羅漢道果。¶

「爾時，彌勒初會，八萬四千人得阿羅漢。

「是時，¶
蠰佉王聞彌勒已成佛道，便往至佛所¶
欲得聞法。時彌勒佛與王說法，初善、中善、¶
後善，義理深邃。爾時，大王復於異時立太¶
子為王，賜剃頭師珍寶，復以雜寶與諸梵¶
志，將八萬四千眾往至佛所求作沙門，盡¶
成道果得阿羅漢。

「是時，修梵摩大長者聞¶
彌勒已成佛道，將八萬四千梵志之眾往¶
至佛所求作沙門，得羅漢果——唯修梵摩一¶
人斷三結使必盡苦際。

「是時，佛母梵摩越¶
復將八萬四千婇女之眾往至佛所求作
<pb:KR6i0032_T_001-0422b>¶
沙門。爾時，諸女盡得羅漢——唯有梵摩¶
越一人斷三結使成須陀洹。

「爾時，諸剎利¶
婦聞彌勒如來出現世間成等正覺，數千¶
萬眾往至佛所，頭面禮足，在一面坐，各各¶
生心求作沙門，出家學道，或有越次取¶
證、或有不取證者。

「爾時，阿難！其不越次取¶
證者盡是奉法之人，厭患一切世間，¶
不可樂想。

「爾時，彌勒當說三乘教，如我¶
今也。弟子之中大迦葉者行十二頭陀、過¶
去諸佛所善修梵行，此人當佐彌勒佛勸化¶
人民。」¶

爾時，迦葉去如來不遠結加趺坐，正身正意¶
繫念在前。

爾時，世尊告迦葉曰：「吾今年已¶
衰耗向八十餘。然今如來有四大聲聞堪任¶
遊化，智慧無盡，眾德具足。云何為四？所謂大¶
迦葉比丘、君屠鉢歎比丘、賓頭盧比丘、羅¶
云比丘。汝等四大聲聞要不般涅槃，須吾¶
法沒盡，然後乃當般涅槃。大迦葉亦不應¶
般涅槃，須待彌勒出現世間。所以然者，¶
彌勒所化弟子盡是釋迦文佛弟子，由我遺¶
化得盡有漏。

「摩竭國界毘提村中，大迦葉¶
於彼山中住。又彌勒如來將無數千人，¶
前後圍遶往至此山中，遂蒙佛恩，諸鬼神¶
當與開門，使得見迦葉禪窟。是時，彌勒¶
申右手指示迦葉，告諸人民：『過去久遠釋¶
迦文佛弟子名曰迦葉，今日現在，頭陀苦行¶
最為第一。』是時，諸人見是事已歎未曾有，¶
無數百千眾生諸塵垢盡，得法眼淨。或¶
有眾生見迦葉身已——此名為最初之會——九
<pb:KR6i0032_T_001-0422c>¶
十六億人皆得阿羅漢，斯等之人皆是我弟¶
子。所以然者？悉由受我教訓之所致也，亦¶
由四事因緣：惠施、仁愛、利人、等利。

「阿難爾時！¶
彌勒如來當取迦葉僧伽梨著之。是時，迦¶
葉身體奄然星散。是時，彌勒復取種種華香¶
供養迦葉。所以然者？諸佛世尊有敬心於¶
正法故。彌勒亦由我所受正法化，得成無¶
上正真之道。

「阿難當知，彌勒佛第二會時，有¶
九十四億人，皆得阿羅漢，亦復是我遺教弟¶
子，行四事供養之所致也。

「又彌勒第三之¶
會，九十二億人得阿羅漢，亦復是我遺¶
教弟子。

「爾時，比丘姓號皆曰慈氏弟子，如¶
我今日諸聲聞皆稱釋迦弟子。

「爾時，彌勒與¶
諸弟子說法：『汝等比丘！當思惟無常之想、¶
樂有苦想、計我無我想、實有空想、色變之想、¶
青瘀之想、膖脹之想、食不消想、膿血想、¶
一切世間不可樂想。所以然者？比丘當¶
知，此十想者皆是過去釋迦文佛與汝¶
等說，令得盡有漏、心得解脫。若此眾中¶
釋迦文佛弟子，過去之時修於梵行，來至¶
我所；或於釋迦文佛所奉持其法來至我所或復於釋迦文佛所供養三寶，來¶
至我所；或於釋迦文佛所彈指之頃修於善¶
本，來至此間；或於釋迦文佛所行四等心，¶
來至此者；或於釋迦文佛所受持五戒、三¶
自歸法，來至我所；或於釋迦文佛所起立¶
寺廟，來至我所；或於釋迦文佛所補治故¶
寺，來至我所；或於釋迦文佛所受八關齋¶
法，來至我所；或於釋迦文佛所香華供養，¶
來至此者；或復於彼聞法悲泣墮淚，
<pb:KR6i0032_T_001-0423a>¶
來至我所；或復於釋迦文佛所專心聽¶
法，來至我所；或復盡形壽善持禁戒，¶
來至我所；或復盡形壽善持梵行來至我所或復有書讀諷誦，來至我所；¶
或復承事供養，來至我所者。』

「爾時，彌勒便¶
說偈言：¶

#+BEGIN_VERSE
「　「『增益戒聞德，
　禪及思惟業，¶
　善修於梵行，
　而來至我所。¶
　勸施發歡心，
　修行心原本，¶
　意無若干想，
　皆來至我所。¶
　欲發平等心，
　承事於諸佛，¶
　飯食於聖眾，
　皆來至我所。¶
　所誦戒契經，
　善習與人說，¶
　然熾於法本，
　今來至我所。¶
　釋種善能化，
　供養諸舍利，¶
　承事法供養，
　今來至我所。¶
　若有書寫經，
　頒宣於素上，¶
　其有供養者，
　皆來至我所。¶
　繒綵及諸物，
　供養於塔等，¶
　自稱南無佛，
　皆來至我所。¶
　供養於現在、
　諸佛過去者，¶
　禪定正平等，
　亦無有增減。¶
　是故於佛法，
　承事於聖眾，¶
　專心事三寶，
　必至無為處。』
#+END_VERSE
」¶

「阿難當知，彌勒如來在彼眾中當說此偈。¶
爾時，彼眾中諸天人民思惟此十想，十一姟¶
人諸塵垢盡，得法眼淨。彌勒如來千歲之中，¶
眾僧無有瑕穢。爾時，恒以一偈已為禁¶
戒：¶

#+BEGIN_VERSE
「　「『口、意不行惡，
　身亦無所犯，
<pb:KR6i0032_T_001-0423b>¶
　當除此三行，
　速脫生死關。』
#+END_VERSE
」¶

「過千歲後，當有犯戒之人，遂復立戒。

「彌勒¶
如來當壽八萬四千歲。般涅槃後，遺法當¶
存八萬四千歲。所以然者，爾時眾生皆是¶
利根。

「其有善男子、善女人欲得見彌勒佛¶
及三會聲聞眾及翅頭城及見蠰佉王并四¶
大藏珍寶者、欲食自然粳米者、并著自然¶
衣裳、身壞命終生天上者，彼善男子、善女¶
人當勤加精進，無得懈怠；亦當供養承¶
事諸法師，名花[打-丁+鳥]香種種供養，無令有失。¶
如是，阿難！當作是學。」

爾時，阿難及諸大會，¶
聞佛所說，歡喜奉行。¶
佛說彌勒下生經¶

¶
¶
¶
¶
¶
¶
¶
¶
¶
¶
¶
¶
¶
¶
¶

<pb:KR6i0032_T_001-0423c>¶
。